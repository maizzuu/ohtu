Start, Stop, Continue, More of, Less of Wheel on retrospektiivitekniikka, jossa hyödynnettään viittä eri kategoriaa. 
Retrospektiivin vetäjä kysyy työntekijöiltä, mitä asioita he kokevat kuhunkin kategoriaan kuuluvan. Samalla asioista keskustellaan, 
ja retrospektiivin vetäjän tulisi odottaa hiljaa työntekijöiden kommentteja, kannustaen kuitenkin työntekijöitä kommentoimaan. 
Samalla voidaan myös yrittää keksiä ratkaisuja mahdollisiin iteraation aikana esiin nousseisiin ongelmiin tai epäkohtiin.

Glad, Sad, Mad eroaa Start, Stop, Continue, More of, Less of Wheel-tekniikasta siinä, että asioita ei suoraan lajitella kategorioihin, 
vaan ensin työntekijät kirjoittavat lapuille huomioitaan tai ajatuksiaan edellisestä iteraatiosta. Vasta sitten koko tiimi jakaa laput 
kolmeen eri kategoriaan sen mukaan, mitä tunteita lapulle kirjoitettu huomio herättää. Lapuille tulisi kirjoittaa lyhyitä ja selkeitä asioita. 
Mad-kategorian tarkoitus on kannustaa ilmoittamaan myös tiimin ulkopuolisista ongelmista.  Jakamisen jälkeen äänestetään mistä ongelmista 
keskustellaan, ja retrospektiivin johtajan johdolla nämä käydään läpi.
